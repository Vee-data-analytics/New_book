[{"model": "book_data.book", "pk": 1, "fields": {"title": "INKONZO YOKUDUMISA NGOSUKU LOKUQALA ESONTWENI.", "content": "Lenkonzo iyoba ngosuku lokuqala eSontweni ekuseni kungakandluli ehoreni leshumi nanye. Ngehora ngaphambi kokungena kwenkonzo, kungaqaliswa ngamakilasi abancane noma awabadala abasafunda ngaphambi kwenkonzo kawonkewonke.\r\nUmholi ozoyiphatha kumele aqalise ukuyikhuleka esesekhaya, azikhulekele naye avume amacala akhe kuNkulunkulu, acele nokuthi uNkulunkulu abonakaliswe kunkonzo aya kuyona bonke abeze kuyo baphiliswe egameni leNkosi, kube udumo eZulwini naseMhlabeni.\r\nIBANDLA: Umasekusondele isikhathi sokuqala inkonzo  liyohlabelela ngamagama okuhlabelela.\r\nUMHOLI: Esukuma noma engena, liyothula lisukume lime ngezinyawo.\r\nAmazwi okuvula oMholi;\r\nDumisani uJehova nina bezizwe zonke, nimbabaze nina- bantu bonke. Ngokuba umusa wakhe mkhulu kuithina , iqiniso lakhe limi phakade. Amen\r\n\r\nIgama lokuvula:\r\nIhubo, noma ileli:\r\nUJehova ungamalusi wami, angiyikuswela.\r\nUyangilalisa emadlelweni aluhlaza; uyangiyisa ngasemanzini okuphumula.\r\nNgokuba umusa wakhe uhlezi phakade\r\nUbuyisa umphefumulo wami; uyangihola ezindleleni zokulunga ngenxa yegama lakhe.\r\nNoma ngihamba esigodini sethunzi lokufa angesabi okubi.\r\nNgokuba umusa wakhe uhlezi phakade\r\nNgokuba wena unami, intonga yakho nodondolo lwakho ziyangiduduza.\r\nUlungisa itafula phambi kwami ebusweni bezitha zami; Ungcoba ikhanda lami ngamafutha ;indebe yami iyachichima.\r\nNgokuba umusa wakhe uhlezi phakade\r\nImpela okuhle nomusa kuyangilandela\r\nImihla yonke yokuphila kwami ngiyakuhlala endlini kaJehova kuze kube phakade. \r\nNgokuba umusa wakhe uhlezi phakade\r\nUmthandazo weNkosi.\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. AMEN\r\nMakudunyiswe uYise nendodana, nomoya oyingcwele,\r\nNjengoba kunjalo ekuqaleni kunjani makunje\r\nKuyakumana kubenjalo kuze kube kuna phakade. AMEN \r\n\r\nIgama lokuhlabelela.\r\nIsifundo seBhiyibheli( ithestamente elidala).\r\nIsivumo sokholo:\r\nNgiyakholwa kuNkulunkulu uYise, uMninimandla onke, uMdali wezulu nomhlaba;\r\nNakuJesu Kristu iNdodana yakhe ezelwe iyodwa, iNkosi yethu, owathatshathwa ngoMoya oyiNgcwele, wazalwa intombi uMaria, wahlupheka phansi kukaPontius Pilatu, wabethelwa esiphambanweni, wafa, wembelwa, wehlela endaweni yabafileyo, ngosuku lwesithathu wavuka kwabafileyo, wenyukela ezulwini, uhlezi ngakwesokunene sikaNkulunkulu uYise, uMninmandla onke, lapho eyakubuya khona ukwahlulela abasaphilayo nabafileyo.\r\nSiyakholwa kuMoya oyingcwele; nakulo iBandla elingcwele elisemhlabeni wonke; nakubo ubudlelwane babangcwele; nakukho ukuthethelelwa kwezono; nakukho ukuvuka komzimba ekufeni; nakukho ukuphila okuphakade. AMEN\r\n\r\nIsifundo seBhiyibheli( ithestamente elisha).\r\nUmthandazo wezwi noma lona:\r\nBaba Nkulunkulu wethu izwi lakho leli, thina esingenakuliqonda ngaphandle kwakho, sicacisele ngalo ukuze singadidwa ubumnyama kodwa siqonde ngalo futhi siphile. Amen\r\nIntshumayelo:\r\nIgama elandulela umthandazo webandla lonke.\r\nUmkhuleko webandla lonke: \r\nKuhlatshelelwe:\r\nUMholi:\r\nUma ekhona ogulayo noma ogulelwayo noma hlobo luni lwenkinga makeze ngaphambili ibandla limbeke izandla egameni leNkosi uJesu Kristu waseNazaretha uyakusinda.\r\nIzaziso:\r\nUmnikelo:\r\nIsibusiso:\r\nIsibusiso sika Nkulunkulu ophezu konke masibe nani nonke, nokuthula kwakhe okundlula ukuqonda konke, manibusiseke kuze kube phakade. Amen"}}, {"model": "book_data.book", "pk": 2, "fields": {"title": "ISIDLO SENKOSI", "content": "INkonzo yeSidlo seNkosi esingcwele iyokwenziwa ngemumva  kwenkonzo yosuku lwangesonto likanyanga ntathu(Quarter) .\r\n( UMfundisi uyosho lamazwi alandelayo)\r\nBonke ababhabhadiselwe ekuthethelelweni kwezono bevumile ukufa nokuvuka kweNkosi yethu uJesu Kristu bebuyisene nabahlobo babo mabasondele kulesisitsha bamukeliswe iSidlo seNkosi.\r\n(Inhlanganiso iyakuma ngezinyawo ihlabelele igama leSidlo).\r\nUMfundisi uyothi:\r\n\r\n\r\nMasikhuleke;\r\nBaba wethu oyingcwele sikhuleka kuwe ngokubonga ngendodana yakho iNkosi yethu uJesu Kristu ukuthi wasimisela leNkonzo engcwele yokubuyisana nawe nokuthi sithethelelane nathi kube ubungcwele kuwe, lomfuziselo ophambi kwethu awube ngcwele njengoba ungcwele nawe, sibusise egameni lakho elingcwele kuze kube phakade Amen.\r\nUmfundisi uyosho lawamazwi athi:\r\nUJesu wathi, Mina ngiyisikwa sokuphila, oza kimi kasoze alamba nokholwa yimi kasoze oma. Mina ngingukukhanya kwezwe ongilandelayo kasoze ahamba ebunyameni, ningasebenzeli ukudla okuphelayo kodwa ukudla okuhlala kuze kube phakade.\r\nUMfundisi uyohola ibandla ngalamazwi:\r\nBabusisiwe abalambele, bomele ukulunga ngokuba bayakusuthiswa.\r\nNgokuba umusa wakhe uhlezi phakade.\r\nBabusisiwe abanesihawu ngokuba bayakuhawukelwa.\r\nNgokuba umusa wakhe uhlezi phakade.\r\nBabusisiwe abanenhliziyo ehlanzekile ngokuba bayakubona uNkulunkulu.\r\nNgokuba umusa wakhe uhlezi phakade.\r\nBabusisiwe abalamulayo ngokuba bayakuthiwa abantwana bakaNkulunkulu.\r\nNgokuba umusa wakhe uhlezi phakade.\r\nBabusisiwe abazingelwa ngenxa yokulunga, ngokuba umbuso wezulu ungowabo.\r\nNgokuba umusa wakhe uhlezi phakade.\r\n Nibusisiwe, nxa benithuka, benizingela, bekhuluma konke okubi ngani, beqhamba amanga ngenxa yami.  \r\nNgokuba umusa wakhe uhlezi phakade.\r\nAqhubeke UMfundisi ngalamazwi.\r\nYizwani amazwi esidlo seNkosi ashiwo uMphostoli Pawuli athi: Ngokuba mina ngakwamukela eNkosini lokho, nenganinika kona, ukuthi iNkosi uJesu ngalobo busuku akhashelwa ngabo wathatha isinkwa wabonga,  wasihlephula, wathi lokhu kungumzimba wami ohleshulelwe nina. Lokhu kwenzeni ukuba ningikhumbule. Kanjalo wathatha nesitsha emva kokudla kwakusihlwa wathi: Lesisitsha siyisivumelwano esisha egazini lami,lokhu kwenzeni ngezikhathi enisiphuza ngazo, ukuba ningikhumbule. Ngokuba njalo nxa nidla lesisinkwa, niphuza lesisitsha nimemezele ukufa kweNkosi ize ifike. \r\nIbandla liphinde lihlabelele igama lesidlo.\r\nUMfundisi aguqe, amadikoni amamukelise andukuba uMfundisi awamukelise wona nebandla. \r\nOmukelisayo uyosho lawamazwi.\r\nINkosi yethu uJesu yathatha isinkwa yasibusisa, yasihlephula, yanika abafundi bayo, kanjalo nami egameni layo ngiyaninika lesisinkwa sithabatheni nidle nikhumbule ukufa nokuvuka kwayo nibe nokubonga.\r\nInkosi yaphinda yathatha isitsha emva kokudla yanika abafundi bayo, Nami egameni layo ngiyaninika sona, siphuzeni nikhumbule igazi layo elanihlanza nibe nokubonga.\r\nMasithandaze:\r\nAngathandaza ngamazwi akhe noma lomthandazo:\r\nBaba wethu sesiyabonga ngesidlo esiyimvuselelo yakho, sibonga futhi ukuthi usazobanathi ngesibani sakho esingacimiyo njalo njalo, phuphumisa injabulo engenakuphela ezinhliziyweni zethu, simunye, sinokuthula, sithandana egameni leNkosi uJesu Kristu Ame.\r\nUMfundisi athi:\r\nYilowo nalowo makanikele ngalokho azikhethele khona enhliziyweni yakhe, kungabi ngokudabuka, nangokucindezelwa, ngokuba uNkulunkulu uyamthanda onikela ethokoza, Amen.\r\nIbandla lihlabelele igama lokubonga  lilethe umnikelo walo.\r\nIsibusiso:\r\nSengathi UNkulunkulu wokuthula owakhuphula kwabafileyo uMalusi omkhulu wezimvu ngegazi lesivumelwano esimiyo njalo  leNkosi yethu uJesu Kristu anganenza niphelele kukho konke okulungileyo nize nenze intando yakhe, enze kithina okuthokozisayo emehlweni akhe, ngaye uJesu Kristu iNkosi yethu, akube kuye udumo kuze kube phakade, Amen"}}, {"model": "book_data.book", "pk": 3, "fields": {"title": "UKUBUSISWA KWABANTWANA", "content": "Lenkonzo iyoba ngaphansi kohlelo lwenkonzo yangesonto, uma sekulandelwe lonke uhlelo lokuvula iyona eyoqala uma bekhona abantwana abazobusiswa.\r\nUMfundisi noma uMvangeli oyobe ephethe uhlelo losuku uyonikeza uNobhala webandla afunde amagama abantwana abazobusiswa, abazali babantwana bayoza nabantwana ngaphambili, kuyoncomeka uma bekhona bobabili abazali, uma kungumntwana ongaveli emshadweni uyolethwa uGogo noMkhulu wakhe, sebengaphambili kuyoza nomkhokheli Kanye neDikoni laleso sigodi, bame ngakwesokhohlo sabazali abaphethe umntwana, kube nguMkhokheli kube iDikoni eduze koMfundisi/ uMvangeli. \r\nNgenkathi behleleka ibandla liyosukuma lihlabelele igama lokubusiswa  kwabantwana, uNobhala uyophinda afunde amagama  nesibongo somntwana, abazali bamdlulisele kuMkhokheli, uMkhokheli amdlulisele kuDikoni, iDikoni kuMalusi ozombusisa.\r\nUMfundisi/Mvangeli athi:\r\nKhona baletha abantwana kuye ukuba abaphathe, kepha abafundi babakhuza kodwa uJesu ekubona wathukuthele wathi kubo: Vumelani abantwana beze kimi ningabanqabeli ngokuba umbuso kaNkulunkulu ungowabanjalo. Ngiqinisile ngithi kini yilowo nalowo ongamukeli umbuso kaNkulunkulu njengomntwana kasoze angena kuwo. \r\nUMfundisi/uMvangeli.\r\nNami ngibeka isandla sami phezu kwakho ngiyakubusisa egameni likaNkulunkulu uYise, egameni likaNkulunkulu iNdodana, egameni likaNkulunkulu uMoya oyiNgcwele, uNkulunkulu akubusise, akulondoloze, akhanyise isibani sakhe abenomusa kuwe. Amen\r\nMasithandaze:\r\nBaba wethu onesihawu ngiyamkhulekela lomntwana egameni leNkosi uJesu Kristu waseNazaretha ukuba ubeke uphawu lwakho kuye ukuze nangesikhathi esizayo abe isikhonzi sakho njalo, kwanga lababazali nekhaya azokhulela kulo ungama ngesibabi sakho saphakade kube nokuphila okungcwele. Amen \r\nIbandla lihlabelele futhi uMfundisi abuyisele umntwana kubazali.\r\nAthi:\r\nINkosi inibusise.\r\nBabuyele ezindaweni zabo."}}, {"model": "book_data.book", "pk": 4, "fields": {"title": "INKONZO YOKUBHABHATHISA", "content": "Lenkonzo  iyoba ngaphansi kosuku lwabangcwele lwangesonto. Kuyothi uma inkonzo isivuliwe ngohlelo lokudumisa, uNobhala webandla abize amagama abazobhabhathiswa, beze, baguqe ngaphambili.\r\nUMfundisi afunde lawa mazwi:\r\nNjengoba iNkosi uJesu Kristu ayaleza kubafundi bakhe wathi; Ngiphiwe amandla onke eZulwini naseMhlabeni. Hambani, nenze izizwe zonke  abafundi nibabhabhathise egameni lika Yise neleNdodana nelikaMoya oNgcwele. Nami ngiyakubhabhathisa egameni likaYise neleNdodana nelikaMoya oNgcwele ngokweNkosi uJesu Kristu. Inkosi ikhanyise isibani sayo phambi kwakho, ubusiseke, ulondeke, ubenomusa nokuthula kwayo. Amen.\r\nMasithandaze.\r\nBaba wethu onesihawu esingapheliyo, siyakubonga, thwala ebundlelwaneni bakho babangcwele lo osekuvumile manje waze wabhabhathizwa egameni lakho. Yonke indlela azoyihamba siyazi ukuthi inezinselelo kodwa uma unaye uyonqoba nokunqoba ngamandla akho, nathi sivumile ukuba Kanye naye emhlambini wakho wokuhlephulelana esinkweni sakho esingcwele semihla ngemihla. Kwangathi ungasenza sibe munye, sibenokuthula kwakho kuze kube phakade. Amen."}}, {"model": "book_data.book", "pk": 5, "fields": {"title": "INKONZO YOKUNGCWABA ABADALA", "content": "Lenkonzo yahlukile kwezinye njengoba singadumisi kuyo kodwa sidabukile ngomhlobo wethu ngakho-ke nohlelo lwayo luhambisana nokukhala kuNkulunkulu.\r\nUMholi uyoma emnyango wendlu yesonto noma itende okuhlanganelwe kulo: Ahlangabeze isidumbu ngalamazwi;\r\nBabusisiwe abakhalayo ngokuba bayakududuzwa. \r\nKepha kukho konke lokho siyanqoba nokunqoba ngowasithandayo.\r\nNgokuba ngithi izinhlupheko zesikhathi samanje azinakulinganiswa nenkazimulo eyakumbulwa kithina.\r\nNgubani ozakusahlukanisa nothando lukaKristu na? Noma ukuhlupheka noma ukubandezeka, noma ukuzingelwa, noma indlala, noma ukuhambaze, noma ingozi, noma inkemba na?\r\nKuhlatshelelwe igama lokududuza:\r\n\r\n\r\nMasithandaze:\r\nBaba wethu oseZulwini siyazi ukuthi awuyidalanga lenkonzo, kodwa ngenxa yokona kwethu ize yabakhona, sithethelele ukona kwethu, usivumele ukuba sibekuyo, siyiqhube ngomusa wakho, siduduzane, siqondisane ngezwi lakho elingcwele, kube ukuphila kubo bonke abadabukileyo ngegama leNkosi nomfeli wethu uJesu Kristu. Amen.\r\nKuhlatshelelwe noma kushiwo ngokulandelana umthandazo weNkosi:\r\nUhlelo nomlando:\r\nIbandla lime ngezinyawo, uMholi athi; \r\nAkekho noyedwa wakithina oziphilelayo, akakho noyedwa ozifelayo. Ngoba noma siphila siphilela iNkosi, noma sifa sifela iNkosi, ngakho-ke noma siphila noma sifa singabeNkosi. \r\nKuhlatshelelwe igama 339 noma 333 noma elinye elakhelene nalawa.\r\nIzwi lokududuza, ithastamente elidala nelisha\r\nIntshumayelo: igxile ekuvikeleni ubuhle bukaNkulunkulu nasekududuzeni abafelwe.\r\nMasithandaze:\r\nSesiyabonga Baba wethu wobubele, singabongi ukufa, kodwa sibonga ukuthi siyazi ukuthi wena unathi noma sihanjelwe umhlobo wethu, wena uyasakha Kanye nalomndeni, umusa wakho mawume njalo kulelikhaya, noma sesihambile thina ube nabo wena bangabe besasaba, sihole nathi uma sesiyombela lesisihlobo sethu singaqhuzuki endleleni size sisibeke ngokuthula. Amen\r\nEmathuneni;\r\nUma umzimba usubekwe phezu kwethuna:\r\nUMholi;\r\nMakabongwe uNkulunkulu uYise weNkosi yethu uJesu Kristu owasizala ngokusha ngokwesihawu sakhe sibe nethemba eliphilileyo ngokuvuka kukaJesu Kristu kwabafileyo sibe nefa elingabonakaliyo, elingenasisihla, elingabuniyo. Amen \r\nSehliswe isidumbu; Kuhlatshelelwe umthandazo weNkosi\r\n\r\n\r\nUMholi;\r\nKunjalo nokuvuka kwabafileyo, kuhlanyelwa kunokubola, kuvuswa kungenakubola, kuhlanyelwa kunokudelwa, kuvuswa kunenkazimulo, kuhlanyelwa kunobuthakathaka, kuvuswa kunamandla, kuhlanyelwa kungumzimba wemvelo, kuvuswa kungumzimba kamoya. Uma ukhona umzimba wemvelo ukhona nokamoya. \r\nNgasengizwa izwi livela eZulwini lithi; loba ukuthi, babusisiwe abafileyo abafele eNkosini kusukela kulesisikhathi yebo usho umoya, ukuze baphumule ekukhandlekeni kwabo, ngokuba imisebenzi yabo iyobalandela.\r\nMasithandaze:\r\nWena owadala izulu nomhlaba siphumele kulendawo ukuba sibeke umzimba walomfowethu/dadewethu omukileyo, sihawukele njengabanganakuqonda ngokwakho uvume ukuba umzimba wakhe ulale kulendawo, kuthi thina asendulele usigcwelise, singazoni nakanye, naye umkhanyisele uhambo lwakhe aze abone ukuphila okumisele abangcwele bakho ngegama leNkosi yethu uJesu Kristu. Amen\r\nIsibusiso:\r\nUkuthula kukaNkulunkulu okundlula ukuqonda konke, makugcine izinhliziyo nezingqondo zethu ekwazini nasekuthandeni uNkulunkulu nendodana yakhe uJesu Kristu iNkosi yethu. Nesibusiso sikaNkulunkulu uSomandla uYise neNdodana noMoya oyiNgcwele, masibe phezu kwenu sihlale nani njalo. Amen."}}, {"model": "book_data.book", "pk": 6, "fields": {"title": "INKONZO YOKUNGCWABA UMNTWANA.", "content": "UMholi uyohlangabeza isidumbu somukileyo emnyango asihole angene naso endlini yesonto noma itende asho lawa mazwi:\r\nNgokuba simelwe ukufa sinjengamanzi achithiweyo emhlabathini, angenakuqoqwa futhi, uNkulunkulu akasusi ukuphila, kepha uqamba amasu ukuba oxoshiweyo angabi umxoshwa kuye.\r\nIsitha sokugcina esiyakuchithwa singukufa. \r\nKuhlatshelelwe igama lokududuza kulawa 333, 336, 337, 339, noma elinye elisondelene nawo.\r\nMasithandaze noma kungathandazwa omunye:\r\nNkulunkulu wethu ongasusi ukuphila, siphambi kwakho siphethe nangu omncinyana wethu esidabukile ngokundlula kwakhe, simnikela kuwe owamdala, thina sinxusa ukuba usiduduze ekukhaleni kwethu ukuba lundlule lolusizi, sikhanyisele konembeza bethu nasezinhliziyweni zethu  Kanye nalomndeni, ngomusa oyizwi lakho  ukuze siqhube futhi inkonzo yokuphila kwakho Phakathi kwethu, singadangali siphele amandla kodwa nakuba kunje sinqobe ngaye owasithandayo. Amen\r\nBaba wethu oseZulwini……\r\nUhlelo nomlando:\r\n Izwi lokududuza, ithastamente elidala nelisha\r\nIntshumayelo: igxile ekuvikeleni ubuhle bukaNkulunkulu nasekududuzeni abafelwe.\r\nMasithandaze:\r\nEgameni likaYise weNkosi yethu uJesu Kristu sibonga izwi lakho eliphilileyo, lisiphilisa imihla ngemihla sihole wena, usivikele kukho konke okubi, sisazohamba indlela yokuyobeka lomzimba endaweni yawo, nekhaya aphuma kulo ligcine ulikhanyise nabantu abakulo ngoJesu Kristu iNkosi yethu. Amen\r\nUma uMholi ehola isidumbu angasho lamazwi:\r\nKabasayikulamba, kabasayikoma, kasoze bahlatsha ilanga nakushisa kuni, ngokuba iWundlu elingaphakathi kwesihlalo sobukhosi liyakubelusa, libaholele emithonjeni yamanzi okuphila, noNkulunkulu uyakwesula izinyembezi zonke emehlweni abo.\r\nEmathuneni:\r\nNgaphimbi kokuba isidumbu sehliswe kufundwe lawa mazwi;\r\nUyiNkosi yobukhosi wenaKristu, uyiNdodana ephakade kaYise wena, kwathi ukwahlula kwakho ubuhlungu bokufa, umbuso weZulu wawuvulela bonke abakholwayo. Amen. \r\nSehliswe isidumbu;\r\nUMholi:\r\nKunjalo nokuvuka kwabafileyo, kuhlanyelwa kunokubola, kuvuswa kungenakubola, kuhlanyelwa kunokudelwa, kuvuswa kunenkazimulo, kuhlanyelwa kunobuthakathaka, kuvuswa kunamandla, kuhlanyelwa kungumzimba wemvelo, kuvuswa kungumzimba kamoya. Uma ukhona umzimba wemvelo ukhona nokamoya. \r\nAkekho noyedwa wakithina oziphilelayo, akakho noyedwa ozifelayo. Ngoba noma siphila siphilela iNkosi, noma sifa sifela iNkosi, ngakho-ke noma siphila noma sifa singabeNkosi. \r\nUmthandazo noma yilo;\r\nNkulunkulu Yise  wokuphila konke, sesiyigcinile lenkonzo yokubeka omncinyana wethu. Sihawukele Kanye nalomndeni usesule izinyembezi siqhubeke nempilo nakuba engasekho omncinyana wethu, sikukhonze wena ngamandla osiphe wona egameni leNkosi uJesu Kristu. Amen.\r\n\r\nIsibusiso;\r\nUmusa weNkosi yethu uJesu Kristu nothando lukaNkulunkulu, nobudlelwano bukaMoya oyiNgcwele, makube nani nonke kuze kube nini. Amen."}}, {"model": "book_data.book", "pk": 7, "fields": {"title": "INKONZO YOKWAMUKELA ABAVUMA INKOSI.", "content": "Lenkonzo iyokwenzeka endaweni yokukhonzela kwemihla ngemihla yamasonto onke, phambi kwebandla, emva kokuba inkonzo isivuliwe ngenqubo yokuvula inkonzo yokudumisa ngaphambi kokuba kufundwe izibhalo zebhayibheli.\r\nUNobhala uyobiza amagama abazokwamukelwa beze ngaphambili. \r\nUMfundisi makasho lamazwi athi;\r\nBathandekayo eNkosini siyambonga uNkulunkulu ngani ukuthi usevule onembeza benu nabona ukuthi ukungabinaNkulunkulu, kuwukuhamba ebumnyameni, nize lapha kulomhlambi wakhe ukuba niholwe ezindleleni zakhe ngobungcwele enibuzwile. \r\nEbhekisa kwabazokwamukelwa athi;\r\nINkosi uJesu Kristu washo lamazwi wathi: Mina ngingukukhanya kwezwe, ongilandelayo akasoze ahamba ebunyameni, woba nokukhanya kokuphila. Ngakho-ke nani uma ningena lapha nilandela ukukhanya okukuKristu uJesu, kungelona lelibandla, uma nenza njalo niyoba nokuphila okuphakade eyakunipha khona iNkosi.\r\nAbemukelwayo bayakuvuma emva kwalamazwi;\r\nNgakho-ke njengoba nize lapha niyavuma ngemilomo yenu ukuthi uJesu Kristu waseNazaretha uyiNkosi noMsindisi wenu na?\r\nImpendulo: Siyavuma.\r\nNiyakholwa ngenhliziyo yenu ukuthi uNkulunkulu wamvusa kwabafileyo na?\r\nImpendulo: Yebo siyakholwa. \r\nUMfundisi abesethi;\r\nNgokuba umuntu ukholwa ngenhliziyo kube ngukulunga, ngomlomo uyavuma kube ukusindiswa.\r\nNiyethembisa ngaphambi kwalelibandla  le Gardener Mvuyane African Congrigational Church ukuzithoba ngaphansi kobuholi balo nenze njengalokhu nizofundiswa ngakho na? \r\nImpendulo: Yebo siyethembisa.\r\nNiyethembisa ukugcina zonke izifundiso zobuKristu enizozifunda emibhalweni eNgcwele na?\r\nImpendulo: Yebo siyethembisa.\r\nUMfundisi uyobamba ngamunye ngesandla sokunene asho lamazwi:\r\nNjengalokho iNkosi uJesu Kristu yathi; Zanini kimi nina nonke enikhatheleyo nenisindwayo, mina ngizakuniphumuza. Nami ngininika isandla sami sobunene njengophawu lokunimukela emhlambini wakhe. Amen…\r\nMasithandaze:\r\nBaba wethu onokulunga konke, siyabonga, ukuba laba sebemhlambi munye nathi egameni lakho, siyabakhulekela ukuba ubakhulise, ubaphe amandla babonakaliswe ngokweziphiwo obaphe zona wena, kwakheke ukuphelela komzimba wakho, kwanga umusa wakho ungaba nabo namakhaya abo kuze kube phakade. Amen.\r\nIbandla lonke liyakuhlabelela igama lokubonga lize ngaphambili libanike isandla sokunene, uma sekuphelile uMfundisi makathi:\r\nINkosi inibusise: babuyele ezindaweni zabo."}}, {"model": "book_data.book", "pk": 8, "fields": {"title": "INKONZO YOKWAMUKELA ABABUYA KWAMANYE AMAHLELO ASEBEBHABHATHISIWE.", "content": "Uma sekuvuliwe inkonzo ngesiko lokuvula ngaphambi kokufunda izwi losuku.\r\nUNobhala uyobiza ngamagama abazokwamukelwa beze ngaphambili.\r\nUMfundisi ebhekise ebandleni uyothi:\r\nBazalwane, bebandla le Gardener Mvuyane African Congrigational Church sivumelekile ukwamukela laba abaphuma kwamanye amabandla ebulungwini balelibandla lethu; \r\nUMfundisi uyosho lamazwi ebhekise komunye nomunye kwabazokwamukelwa athi:\r\nMzalwane ulapha ukuzozihlanganisa nobulungu be Gardener Mvuyane African Congrigational Church emithwaleni yalo na?\r\nImpendulo: Yebo kunjalo.\r\nNgaphambi kwalababazalwane uyethembisa ukwenza konke okwenziwa kulelibandla ngobunye na?\r\nImpendulo: Yebo ngiyethembisa ukwenzakunjalo.\r\nUMfundisi ambambe ngesandla sokunene athi;\r\nNgiyakwamukela ebulungwini balelibandla ngesandla sami sokunene ngithi: uNkulunkulu uYise neNdodana noMoya oyiNgcwele akabe nawe ahlanganise umoya wakho nomoya walabazalwane balelibandla kube ubunye obungunaphakade. Amen.\r\nIbandla liyohlabelela lize ngaphambili libamukele ngokubanika isandla sokunene sokwamukela.\r\n INkosi inibusise."}}, {"model": "book_data.book", "pk": 9, "fields": {"title": "INKONZO YOKUBUYISELA OBEMISIWE EBANDLENI.", "content": "Siyathokoza sihlobo sethu, ngokuthi siphinde futhi sikwamukele ebandleni likaNkulunkulu ngokuzisola kwakho ngesenzo sakho esingesihle eNkosini. Manje-ke nathi ngomfuziselo kaKristu wokuthethelela abavuma izono zabo, nathi ngokunjalo siyakuthethelela egameni lakhe: sithi ngokuzisola kwakho ungabe usona, ukhuleke, ukuze ungangeni ekulingweni futhi, ungazihlanganisi nabangamazi uNkulunkulu ekwenzeni kwabo, kodwa ngezikhathi zonke zindle ngezwi leNkosi eyeza ukubuyisana komuntu noNkulunkulu kwaba kukhulu. \r\nIbandla liyosukuma lime ngezinyawo lihlabelela ngokunqamulela lithi:\r\nUsithethelele izono zethu njengoba nathi sibathethelela abasonayo thina…\r\nUMfundisi makathi;\r\nINkosi ibenawe, ikubusise, ikukhanyise. Amen."}}, {"model": "book_data.book", "pk": 10, "fields": {"title": "INKONZO YEMVUSELELO NGAPHANDLE KWENDAWO YOKUKHONZELA.", "content": "Lenkonzo ingaba semzini yabazalwane noma kwenye nje indawo lapho kuhlangene khona ibandla nabanye abangasibo abebandla.\r\nUshumayeli wayo uyoqalisa ngalamazwi athi:\r\nBabusisiwe abampofu emoyeni ngokuba umbuso wezulu ungowabo.\r\nMasiqalise inkonzo yethu ngeculo…….\r\nAthandaze ngamazwi akhe noma lawa:\r\nBaba wethu okhona kuzo zonke izindawo, nalapha namuhla sihlangene khona ukuba sikhulume ngezwi lakho, njengokuthunywa nguwe owathi; Hambani nishumayele kukho konke okudaliweyo, okholwayo uyakusindiswa, ongakholwa uyakulahlwa. Namanje sinikela kuwe lenkonzo ukuba umeme obathandile ukuba babe yinxenye yebandla lakho eliyakuma kuze kube phakade. Qondisa baba wethu ulimi lwethu singafakazi amanga ngegama lakho, kodwa qinisa izwi lakho lize likholeke kungentando yethu, kodwa akube intando yakho ngegama lomfeli wethu uJesu Kristu. Amen.\r\n Umthandazo weNkosi;\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. Amen.\r\nKungafundwa izwi elilodwa kushunyayelwe kundluliselwe nakofakazi.\r\nUma sekufakaziwe uyosukuma umshumayeli ophethe agcizelele amazwi athi;\r\nUma kukhona ovuma ukuhamba nathi kulenkonzo nokhetha iNkosi empilweni yakhe makeze ngaphambili simamukele ngomthandazo. \r\nUma ekhona ogulayo noma onenkinga empilweni ngokuhamba kwakhe makeze simkhulekele Kanye naye iNkosi izomsiza.\r\nUmnikelo:\r\nIzaziso:\r\nIsibusiso;\r\nUmusa weNkosi yethu uJesu Kristu nokuthula kukaNkulunkulu okundlula ukuqonda konke akube nalelekhaya kanyenamakhaya enu nonke. Amen."}}, {"model": "book_data.book", "pk": 11, "fields": {"title": "INKONZO YOKUSHADISA.", "content": "Kulenkonzo umbuthano uyopheleliswa endlini yesonto noma esakhiweni somphakathi okuvunyelwene ngaso. Yilapho onegunya lokushadisa eyoma ngaphambili besekuthi umkhwenyana nempelesi yakhe bame babheke kuye ngakwesokhohlo sakhe ngokunjalo umakoti noyise noma umnewabo kamakoti ngakwesokunene somshadisi.\r\nUMshadisi:\r\nMasisondele kuNkulunkulu ngomkhuleko, Baba wethu oseZulwini, sihlngene lapha kulendlu nalaba ukuziveza kuwe, nokuba sicela ukuthi lezi zivumelwano ezizokwenziwa uzozingcwelisa uzibophe wena ukuze zilondolozwe ekukhanyeni kwakho nokuba zingathiywa ubumnyama balelizwe, kodwa ziqiniswe ngolwakho uthando olungapheli, kuvele izibusiso zakho eziyothokozisa lobubudlelwano nazo zibusiseke kwande ukulunga kwakho ezweni nasemhlabeni wonke. Amen.\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. Amen.\r\nUMshadisi:\r\nKinini enizohlanganiswa ngokomshado nakubobonke labofakazi manje siphambi kukaNkulunkulu ukwenza izifungo ukuze kugcwaliseke inkonzo eyamiswa nguNkulunkulu mhla edala owesilisa nowesifazane ebabusisa ethi; zalanani nande nigcwalise umhlaba niwunqobe, nibuse phezu kwezinhlanzi zolwandle, nezinyoni zeZulu, nezilwanyana ezinwabuzelayo emhlabeni. Ngakho lenkonzo singengene kuyo kalula ngoba sihuhwa izinkanuko kuyo, kodwa kufanele sazi kahle sikhanyiseleke ukuthi iyinkonzo eNgcwele kaNkulunkulu esingaba necala ngokuyona, ngakho-ke abathathe lesinqumo kufanele bazi nokuthi sebephumele obala kusathane ukuba abalinge noma ayone lenkonzo uma bengena kuyo ngaphandle kukaNkulunkulu ngithi-ke kini nobabili lomshado wunikeleni kuNkulunkulu nani zinikeleni kuNkulunkulu ngokugcwele ukuze ningalingeki njengabangaphambilini.\r\nUMshadisi abuze kanje:\r\nSiphambi kukaNkulunkulu ongenamfihlo owazi konke ngani: Uma kukhona utho enilwaziyo olungavimbela ukuqhubeka kwalomshado luvezeni manje phambi kwami naphambi kwalabofakazi.\r\nIsifungo sowesilisa (1)\r\nNgiyaqinisa phambi kukaNkulunkulu naphambi kwalabofakazi akukho lutho engilwaziyo olungangivimba ngingashadiswa mina……………………… no ……………………………… ngokosemthetheni kaNkulunkulu nowezwe lethu.\r\n\r\nIsifungo sowesifazane (1)\r\nNgiyaqinisa phambi kukaNkulunkulu naphambi kwalabofakazi akukho lutho engilwaziyo olungangivimba ngingashadiswa mina……………………… no ……………………………… ngokosemthetheni kaNkulunkulu nowezwe lethu.\r\nUMshadisi:\r\nUbani uzoganisa umakoti kumkhwenyana?\r\nUYise kamakoti: Yimina, ayohlala phansi\r\nKusale impelesi kamkhwenyane nekamakoti nabashadayo \r\n Uma kungekho ovimbela ukuhlanganiswa komshado.\r\nIsifungo sesibili:\r\nNjengoba sesizokwenza lezizifungo hlanganisani izandla zenu zokunene nisho lezifungo; \r\nUmyeni kuqala:\r\nMina      AA    ngiyakuthatha wena   BB  ukuba ube unkosikazi wami, njengokomyalo kaNkulunkulu, ngiyethembisa phambi kukaNkulunkulu naphambi kwalabofakazi ukuthi ngiyokuthanda, ngikunakekele, ngakho konke njengomzimba wami, size sahlukaniswe ukufa.  \r\nUmakoti:\r\n  Mina      BB  ngiyakuthatha wena   AA  ukuba ube indoda yami, njengokomyalo kaNkulunkulu, ngiyethembisa phambi kukaNkulunkulu naphambi kwalabofakazi ukuthi ngiyokuthanda, ngikunakekele, ngakho konke njengomzimba wami, size sahlukaniswe ukufa.  \r\nIsifungo sesithathu:\r\nUmyeni:\r\nWena\t AA  uyathatha u BB abe ngumkakho ohlangene nawe ngokushada okungcwele, futhi uyathembisa wenza isivumelwano phambi kukaNkulunkulu naphambi kwalabofakazi ukuba indoda yakhe emthandayo, ethembekile nekholekayo? Uyomphatha kahle, umondle, umnakekele, umthokozise ngokomthetho ongcwele kaNkulunkulu, ekuguleni nasekuphileni, nicebile noma nimpofu?\r\nNize nahlukaniswe ukufa na?\r\nImpendulo: Ngiyamthatha.\r\nUmakoti:\r\nWena\t BB  uyathatha u AA abe ngumyeni wakho ohlangene nawe ngokushada okungcwele, futhi uyathembisa wenza isivumelwano phambi kukaNkulunkulu naphambi kwalabofakazi ukuba umkakhe omthandayo, othembekile nokholekayo? Uyomphatha kahle, umondle, umnakekele, umthokozise ngokomthetho ongcwele kaNkulunkulu, ekuguleni nasekuphileni, nicebile noma nimpofu?\r\nNize nahlukaniswe ukufa na?\r\nImpendulo: Ngiyamthatha.\r\nUma bephethe izindandatho zinikwe oshadisayo azibusise.\r\nBaba owabusisa uAdam noEva busisa nalezindandatho zalaba ababili njengokubusisa kwakho kugcwaliswe ngothando olungcwele kuze kube phakade. Amen.\r\nOshadisayo uyonikeza umkhwenyana ekamakoti nomakoti ekamkhwenyana.\r\nUMkhwenyana efaka indandatho kumakoti asho lawa mazwi noma awakhe:\r\nNgalendandatho ngifakazela ukuthi mina    AA    ngiyakuthatha wena     BB   umkami, ukuze ibe uphawu lokuthi sengikuthathile, nesithembiso sokuthandana kwethu esingenakuphela kuze kube phakade. Amen.  \r\n UMakoti efaka indandatho kumkhwenyana asho lawa mazwi noma awakhe:\r\nNgalendandatho ngifakazela ukuthi mina    BB   ngiyakuthatha wena    AA   ube umyeni wami, ukuze ibe uphawu lokuthi sengikuthathile, nesithembiso sokuthandana kwethu esingenakuphela kuze kube phakade. Amen.  \r\nAbashadayo bayakuguqa ngamadolo oshadisayo aphakamise izandla zakhe phezu kwabo akhuleke:\r\nNkulunkulu wethu okungenanjabhiso kuye nanamuhla phinda futhi wehlisele isibusiso sakho phezu kwabo, ubenabo imihla yabo yonke kulomshado, bathandane, banakekelane, ubavikele ekulingweni konke kwendlela yomshado kuze kube phakade. Amen.\r\nUMshadisi;\r\nINkosi uJesu wathi: indoda iyakushiya uYise noNina anamathele kumkakhe, labo ababili bayakubanyamanye.\r\nLokhu akuhlanganisile uNkulunkulu akungahlukaniswa muntu.\r\nBazalwane ngiyamemezela laba ababili sebengumfazi nendoda uNkulunkulu abehlisele izibusiso emshandweni wabo.\r\nKuhlatshelelwe kusagcwaliswa izincwadi.\r\nIzwi leBhayibheli okuzoyalwa ngalo:\r\nIsibusiso:"}}, {"model": "book_data.book", "pk": 12, "fields": {"title": "INKONZO YOKWEMBULWA KWAMATSHE.", "content": "Emalibeni:\r\nUMholi.\r\nAsivule ngegama 338\r\nMasithandaze:\r\nEgameni likaYise neleNdodana nelikaMoya oyiNgcwele, siphumele lapha emathuneni ukuzombulela lomndeni lesisakhiwo sethuna ababeka kulo othandiweyo wabo, benze isikhumbuzo sezizukulwane zabo ukuba zazi ukuthi ukhokho wazo wabekwa lapha, yiba nathi siqondise ngezwi lakho elingcwele ukuthi nokuba kunjalo kodwa nguwe uNkulunkulu namuhla, nayizolo,naphakade, asimelwe ukuba sikhonze noma sithandaze kulelithuna, kodwa simelwe ukukhuleka sikhonze wena wedwa, esibonga kuwe ukuthi saphila kanye naye, futhi siyakuba naye uma nathi sesisukile kulokhu kuphila, ngakho siyakuncenga phefumulela lenkonzo umoya wakho wothando nobunye nokuthula kithi nasemhlabeni wonke ngegama leNkosi yethu nomfeli wethu  uJesu Kristu. Amen.\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. Amen.\r\nIzwi lentshumayelo kungacashunwa kulawa mazwi, John 5: 19-29, Isambulo 21: 1-8, 1Korinte 15: 26\r\nUkwembulwa kwetshe uMholi athi:\r\nNgiyalembula lelitshe ngenzela laba abalimisileyo ngithi, iNkosi uJesu wathi, mina ngingukuvuka nokuphila okholwa yimi noma efa wophila, nalowo ophila akholwe yimi, kasoze afa naphakade. \r\nKufundwe umbalo olotshwe ethuneni.\r\nUmnikelo.\r\nIsibusiso."}}, {"model": "book_data.book", "pk": 13, "fields": {"title": "INKONZO YOKUBUYISANA KWABAZALWANE.", "content": "Lenkonzo ibalulekile ebandleni lamaKristu ukuba ihlale yenziwa njalo ngokuhlela komhleli wezinkonzo zonyaka ebandleni, ukuba abazalwane babuyisane ezintweni zonke, nalapho bebengaboni ngasolinye khona, ubunye bukaNkulunkulu, nokuhlanganyala ezintweni zonke zebandla kungonakali, nomoya omubi angabi nandawo ebandleni likaKristu.\r\nUMholi walenkonzo kufanele enze isiqinisekiso sokuthi aqakhutshwe lutho ebandleni noma ngaphandle kwebandla uma ezohola lenkonzo.\r\nUMholi evula:\r\nUma sithi asinasono siyazikhohlisa neqiniso alikho kithi. Uma sizivuma izono zethu, uthembekile, ulungile ukuba asithethelele zona, asihlambulule kukho konke ukungalungi konembeza bethu. \r\nMasihlabelele igama 231 noma 238: \r\nUMholi afunde IHubo 32:\r\nIbandla livume:\r\nNgokuba umusa wakhe uhlezi phakade \r\n Bazalwane njengalokhu sihlangene kulenkonzo, akube yilowo nalowo azinikele ekubuyisaneni nabo bonke abazalwane, izihlobo, omakhelwane bakhe andukuba uNkulunkulu abuyisane naye, ngoba singekhonze, sikhuleke kuNkulunkulu namagqubu ngoba naye engesithethelele ekoneni kwethu. Njengalokho okulotshiwe eBhayibhelini; Mathew 5: 23-26.\r\nUma bekhona abafuna ukuhlambuluka ngamazwi abo, uMholi uyovula lelothuba bahlambuluke bavume nezono zabo zithethelelwe egameni leNkosi.\r\nIzwi lentshumayelo angafunda elakhe noma 2Korinte 5:16-21.\r\nEmva kwentshumayelo kuyohlatshelelwa igama andukuba uMholi athi:\r\nMasibambane ngezandla sihlabelele umthandazo omkhulu. \r\nUmnikelo:\r\nIzaziso:\r\nIsibusiso:"}}, {"model": "book_data.book", "pk": 14, "fields": {"title": "INKONZO YOKUKHULEKELA OGULAYO", "content": "Esebikelwe uMholi ngogulayo, esangena kuleyondlu yogulayo athi:\r\nUkuthula kukaNkulunkulu makube kulendlu nabakuyo nogulayo. Amen.\r\nKuhlatshelelwe igama ngaphambi kwalomthandazo noma omunye.\r\nMasithandaze:\r\nBaba wethu, nomhlengi ongavumeli ukuba imizimba yethu yoniwe ukufa, uma singena kulendlu  kwabakuyo akube sengathi kungena wena nokuphilisa kwakho, kuthi ogulayo alulame egameni likaJesu Kristu waseNazaretha kube udumo lwakho emhlabeni ngaye, nathi sithokoze, sikubonge ngaye, singajabhiswanga, hlanganisa izinhliziyo zethu kanye nabo, sifise into inye ukuba lomfowethu/dadewethu aphile egameni likaJesu Kristu iNkosi yethu. Amen.\r\nKufundwe izwi leBhayibheli leli; EkaJakobe 5: 13-18 noma amanye, bese kubekwa izandla kogulayo akhulekelwe egameni leNkosi uJesu. Uma kungowamukelayo esindlweni seNkosi uyakwamukeliswa ngesiko lokwamukelisa isidlo.\r\nIsibusiso:"}}, {"model": "book_data.book", "pk": 15, "fields": {"title": "INKONZO YOKUBEWA KWEDIKONI EMSEBENZINI WALO.", "content": "Loluhlelo luyosetshenzwa enkonzweni kazwelonke, uma inkonzo isivuliwe uNobhala wamabandla uyobiza amagama abazobekwa beze ngaphambili.\r\nAbesethi:\r\nNjengoba sonke sabizelwa emsebenzini weNkosi kulelibandla lama-Africa,  siyabonga ukuthi nani ngokukhethwa ibandla senizoba nathi ekwenzeni usebenzi weNkosi njengamaDikoni.\r\nUMholi afunde u 1KuThimothewu 3: 8-13.\r\nIzifungo:\r\nNjengoba niphambi kwalelibandla, niyathembisa ukwenza umsebenzi eninikezwe wona ngokwethembeka na?\r\nImpendulo: Siyathembisa.\r\nNiyohamba ngenqubo nangemithetho yalelibandla le-Gardener Mvuyane African Congrigational Church na?\r\nImpendulo: Yebo siyokwenza njalo.\r\nNiyoyenza ngokuhleliwe imisebenzi yalelibandla elotshwe emisebenzini yamaDikoni na?\r\nImpendulo: Yebo siyokwenza njalo sisizwa iNkosi.\r\nMasikhuleke:\r\nBaba wethu okukuwe izimfihlakalo zonke zezinhliziyo zabantu bakho, siyakucela ukuba laba ubaphe ugcobo lwakho ebuDikonini balelibandla, kuze kuthi thina sibone izithelo zakho ebandleni lonke. Amen.\r\nuNkulunkulu makehlisele umoya wakhe phezu kwenu nibe nokuthula kwakhe, kwakheke ubunye nothando ebandleni lakhe. Amen\r\nUMholi athi:\r\nNami ngihambisana nesinqumo sebandla, ngiyakwamukela emsebenzini wobuDikoni, ngikunika isandla sokunene ngithi: Isibusiso sikaNkulunkulu ondlula ukuqonda konke masibe phezu kwakho kuze kube phakade. Amen."}}, {"model": "book_data.book", "pk": 16, "fields": {"title": "INKONZO YOKUGQOKISA ISILILO.", "content": "UMholi:\r\nDadewethu, siyethemba njengoba usuthathe isinqumo sokwembatha lezizembatho zamakhosikazi esililo e- Gardener Mvuyane African Congrigational Church, usucabange kahle ukuthi awuzukuwona lomhlangano ongena kuwo, kodwa uzoqhubeka uwenze ugcineke ebuNgcweleni bukaNkulunkulu, Nawe-ke njengabo bonke abanye uzohambale imihlangano yabo yonke kanye namakhaya abampofu, abagulayo, nabafelwe, uyohlanganyela ekudumiseni, ekunikeleni nasekuvuseleleni abawayo.\r\nIzifungo:\r\nUyethembisa phambi kwalelibandla ukugcina imithetho yomhlangano wesililo se Gardener Mvuyane African Congrigational Church of South Africa na? \r\nImpendulo: Ngiyethembisa.\r\nUzoqhubeka ufunde ngobungcwele bukaNkulunkulu ngenhloso yokuzikhulisa wena nomndeni wakho nalelibandla esikhathi esizayo na?\r\nImpendulo: Yebo ngizokwenzanjalo ngisizwa iNkosi.\r\nUzokwelulekwa yilaba abahola umhlangano wesililo nalabo abasebuholini kulelibandla na?\r\nImpendulo: Yebo ngizokwenza njalo ngisizwa iNkosi.\r\nMasithandaze:\r\nBaba wethu onomusa phana ngezwi lakho kulona namuhla okube kuhle kuye ukuba afake lomfaniswano wobunye owasipha wona, njengophawu lobunye bakho, ukuba naye aqhubekise ivangeli lombuso wakho emhlabeni, umgcinile ebunyeni bakho kanye nathi sibe moya munye naye kuze kube phakade. Amen.\r\nUkubusiswa kwezimpahla:\r\nKwanga lezizimpahla zingaba luphawu lwangaphakathi enhliziyweni yalowo ozezembatha kube ubunye obufihlekile kanye nalabo azohamba nabo, busisa-ke Baba ukuqala nokugcina kwakhe, umnqobele ubutha bonke obungamhlasela ngoJesu Kristu uMsindisi wethu. Amen.\r\nBesambathisa abakhokheli  ibandla liyohlabelela ekubuyeni kwakhe, uMholi uyonikezela abakhokheli bamfundele imithetho yesililo bese bendlulisa amazwi abo okuyala, bengaqeda, uMholi uyomnika isandla sokunene bese kuba abakhokheli nebandla lonke.\r\nUMholi:\r\nINkosi ikubusise, ikukhanyise ikuphe uthando, ubunye, nokuthula. Amen.\r\nAbuyele endaweni yakhe."}}, {"model": "book_data.book", "pk": 17, "fields": {"title": "INKONZO YOKGQOKISA AMADODANA.", "content": "UMholi:\r\nMfowethu, siyethemba njengoba usuthathe isinqumo sokwembatha lezizembatho zamadodana e- Gardener Mvuyane African Congrigational Church, usucabange kahle ukuthi awuzukuwona lomhlangano ongena kuwo, kodwa uzoqhubeka uwenze ugcineke ebuNgcweleni bukaNkulunkulu, Nawe-ke njengabo bonke abanye uzohambela imihlangano yabo yonke kanye namakhaya abampofu, abagulayo, nabafelwe, uyohlanganyela ekudumiseni, ekunikeleni nasekuvuseleleni abawayo.\r\nIzifungo:\r\nUyethembisa phambi kwalelibandla ukugcina imithetho yomhlangano wamadodana e- Gardener Mvuyane African Congrigational Church  na? \r\nImpendulo: Ngiyethembisa.\r\nUzoqhubeka ufunde ngobungcwele bukaNkulunkulu ngenhloso yokuzikhulisa wena nomndeni wakho nalelibandla esikhathi esizayo na?\r\nImpendulo: Yebo ngizokwenzanjalo ngisizwa iNkosi.\r\nUzolulekeka yilaba abahola umhlangano wamadodana nalabo abasebuholini kulelibandla na?\r\nImpendulo: Yebo ngizokwenza njalo ngisizwa iNkosi.\r\n\r\nMasithandaze:\r\nBaba wethu onomusa muphe izwi lakho lomfowethu eliyomenza angasilahli lesihlangu sakhe asesamukele, kodwa anqobe ngaso izimpi zobumnyama, akube kuhle futhi kuwe ukuba afake lomfaniswano wobunye owasipha wona njengophawu lobunye bakho, ukuba naye aqhubekise ivangeli lombuso wakho emhlabeni, umgcinile ebunyeni bakho kanye nathi sibemoya munye naye kuze kube phakade. Amen.\r\nUkubusiswa kwezimpahla:\r\nKwanga lezizimpahla zingaba luphawu lwangaphakathi enhliziyweni yalowo ozezembatha kube ubunye obufihlekile kanye nalabo azohamba nabo, busisa-ke Baba ukuqala nokugcina kwakhe, umnqobele ubutha bonke obungamhlasela ngoJesu Kristu uMsindisi wethu. Amen.\r\nEsambathisa amagosa ibandla liyohlabelela ekubuyeni kwakhe, uMholi uyonikezela amagosa amfundele imithetho yamadodana bese bendlulisa amazwi abo okuyala, bengaqeda, uMholi uyomnika isandla sokunene bese kuba amagosa nebandla lonke.\r\nUMholi:\r\nINkosi ikubusise, ikukhanyise ikuphe uthando, ubunye, nokuthula. Amen.\r\nAbuyele endaweni yakhe."}}, {"model": "book_data.book", "pk": 18, "fields": {"title": "INKONZO YOKUVULA INDLU YOKUKHONZELA.", "content": "Ibandla lonke liyophumela ngaphandle kungabikho muntu endlini, lime maqondana netshe eliqoshiwe yibandla ngaphandle kwendlu, uMongameli wesiFunda noma okaZwelonke nguyena oyhola ukuvulwa kwendlu;\r\nAsikhuleke:\r\nBaba wethu ongaguqukiyo ominjalo ezimisweni zakho, yiba nolimi lwethu ngoMoya oyiNgcwele uma sesimi lapha ngaphambi kwalesisakhiwo, amazwi ethu esiwashoyo bese eyadala njengokudala kwakho iZulu noMhlaba kube udumo lwakho eMhlabeni wonke kuze kube phakade. Amen\r\nUMholi embula itshe eliqoshiwe uyothi:\r\nNgiyasembula lesisakhiwo ngisivulela abasimisileyo ukuba bangene kusona, nomlando oqoshwe kusona ume njalo ukuze nezizukulwane zazi zibone imisebenzi yabazalwane abenza lomsebenzi beholwa nguMoya wothando abathanda ngalo iNkosi uNkulunkulu wabo. Amen\r\nUMholi emi ngasemnyango omkhulu:\r\nINkosi uJesu yathi, bheka ngimi ngasemnyango nginqonqotha, uma umuntu ezwa izwi lami, avule umnyango, ngiyakungena kuye ngidle naye, naye adle nami. Onqobayo ngiyakumnika ukuba ahlale nami esihlalweni sobukhosi, njengoba nami nganqoba, ngahlala noBaba esihlalweni sakhe sobukhosi. Amen.\r\nIDikoni lesifunda liyonikeza uMholi izikhiye zendlu avule umnyango, angene ehola ibandla limlandela athi:\r\nNgena nathi Baba kulesisakhiwo, ngena nathi ngoba uma umbuso walendlu ungewona owakho kuyongena imimoya isehlule, ngena nathi kuphume imimoya yobumnyama echitha amabandla akho, ngena nathi siphilile, ngena nathi ubuse ngaphakathi kwalomuzi, ngena nathi imimoya ingangeni, izifo zingangeni, ukuxokozela kungangeni, kodwa kubuse ubunye bakho, nokuthula kwakho, nothando lwakho. Abagulayo, abakhwelwe omoya, abanezono,abahluphekayo nabo bonke abadukileyo uma bengena kulendlu baphile njengoba imiselwe lokho egameni leNkosi uJesu Kristu waseNazaretha. Amen.\r\nKuhlatshelelwe igama aBelusi bonke baye ezindaweni zabo, ibandla nalo ezindaweni zalo, lime ngezinyawo, uMongameli athi:\r\nSiyakwamukela ukungena ngaphakathi kwalendlu asibemunye, sithandane, sibenokuthula egameni leNkosi. Amen.\r\nKuhlatshelelwe igama uMalusi athandaze ngalamazwi noma ngawakhe:\r\nEgameni likaYise neleNdodana nelikaMoya oyiNgcwele siyabonga, ngamandla owaphile ukuba kwakhiwe lomuzi, busisa Baba wethu bonke okwaba kuhle kubo ukuba babe nesandla ekwakhiweni kwalomuzi wokudumisa igama lakho, ubenathi sonke nakulolusuku usithethelele izono zethu kube kuhle kithi ukuba sibe nawe, siqhube lomsebenzi ongaka kanye nawe, sigcinele Baba lenhlanzeko okungeyakho kulelibandla kuze kube phakade. Sinxusa-ke Baba ukuba uphefumulele izwi lakho ngaphakathi kwethu sesihlangene ngegama lakho. Amen.\r\nKuyofundwa izwi kutestamente elidala bese kuhlabelela ikwaya, kufundwe kutestamente Elisha, \r\nMasikhuleke:\r\nBaba wethu yizwi lakho leli thina esingenakuliqonda ngokwethu ngaphandle kwakho, sicacisele ngalo ukuze singadidwa ubumnyama, kodwa siqonde ngalo futhi siphile ngalo. Amen.\r\nIntshumayelo:\r\nUmkhuleko webandla lonke:\r\nUMholi afunde 2Korinte 9: 5-7 no12 ngaphambi kokundlulisela kwabaphethe uhlelo lomnikelo.  \r\nUmnikelo:\r\nUmthandazo wokubonga:\r\nSesiyabonga Baba ongabukeli muntu phansi kodwa ofuna ukuba bonke balingane ebusweni bakho, siyabonga umusa wakho ngalendlu osimisele yona nokuthi izizukulwane zeminyaka ziyakudumisela kuyo, busisa-ke Baba inkonzo yezwi lakho elisithintile kulolusuku, sime ebuqothweni balo njalo, akuthi-ke nenkonzo yomnikelo uyibusise, ezandleni ezingakugodlanga kulokho ozibusise ngakho kuze kube phakade. Amen.\r\nIsibusiso:\r\nIsibusiso sikaNkulunkulu uSomandla uYise neNdodana noMoya oyiNgcwele, masibe phezu kwenu nonke. Amen."}}, {"model": "book_data.book", "pk": 19, "fields": {"title": "INKONZO YOKUBUSISA EZOLIMO.", "content": "Lenkozo iyakuba ngosuku olukhethiwe bavumelana ngalo abazalwane nendawo, kungaba sendlini yeSonto noma esakhiweni somphakathi noma etendeni elimisiwe eduze namasimu okulinywa kuwo.\r\nYilowo nalowo uyophatha ingxenyana yembewu azoyitshala, umanyolo, kanye nomhlabathi azotshala kuwo.\r\nUMalusi esukuma:\r\nUmhlaba wonke mawumesabe uJehova, bonke abakhileyo ezweni mabathuthumele phambi kwakhe. Ngokuba wakhuluma kwaba-khona, wayaleza, kwema khona.\r\nKuhlatshelelwe igama:\r\nIHubo 24:\r\nIbandla livume:\r\nNgokuba umusa wakhe uhlezi phakade.\r\nUthandazo woHoli noma lona:\r\nEgameni likaYise neleNdodana nelikaMoya oyiNgcwele size kulenkonzo siphethe izitshalo zethu, umanyolo nomhlabathi wakho lapha sizotshala khona, ngethemba lokuthi uma sikucela kuwe ukuba ukuhlanganise kusivezele izithelo zokuphila, kuzobanjalo ngoba nguwe owakudala kanye nemvula yakho ezokuchelela. Ngcwelisa kithina kuqala ngaphambi kokuba ukubusise, silifanele lelitafula lakho nezwi lethu lizwakale kuwe. Amen.\r\nUmthandazo omkhulu:\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. AMEN\r\nKuhlatshelelwe igama, ibandla lilethe umanyolo, imbewu nomhlabathi etafuleni ngaphambili ukuba kubusiswe.\r\nIncwadi e-testamente elidala:\r\nIgama lokuhlabelela:\r\nIncwadi i-testemente Elisha:\r\nMasikhuleke:\r\nBaba oseZulwini khuluma nezinhliziyo zethu ngalelizwi, sigcwaliswe ukukwethemba, nokukholwa imisebenzi yakho, size siphiliswe nasemagazini ethu. Amen.\r\nIntshumayelo:\r\nUMalusi akhulekele imbewu, umanyolo kanye nenhlabathi:\r\nBaba onesihawu, sihawukele, usibumbele lomhlabathi nomanyolo kanye nalembewu yethu esikulethe kulelitafula lakho ngokukholwa kuze kube kunye sekuhlangene nemvula yakho, thina sivune izithelo esizokubonga ngazo kube udumo lwakho. Abanye bethu abalimi ngenxa yokungabi nandawo, kodwa bayasebenza. Busisa lezozimboni abasebenza kuzo naleyonzuzo abayihlomulayo kuze kube ngamaqoma ngamaqoma njengakho konke okwakho, okungenjengokwabantu, kube ludumo lwakho emhlabeni wonke, phumelelisa nalabo abazisebenza bona, kuphindaphindeke njengesibusiso sakho. Baba osithandayo ngithi ngezwi lakho abuphele ubumpofu kubo bonke abangakugodlelanga kokwabo, abakuthandayo, sigcine-ke kulenkonzo sinethemba elikhulu ngawe. Amen.\r\nKuhlatshelelwe igama: yilowo nalowo athathe imbewu nomanyolo, nenhlabathi yakhe.\r\nIzaziso:\r\nUmnikelo:\r\nIsibusiso:"}}, {"model": "book_data.book", "pk": 20, "fields": {"title": "INKONZO YOKUBONGA ISIVUNO.", "content": "Makadunyiswe uNkulunkulu wethu nonguYise weNkosi yethu uJesu Kristu owasizala ngokwesihawu sakhe.\r\nIgama lokuhlabelela:\r\nMathew 5: 3-12.\r\nMasithandaze:\r\nEgameni likaYise eleNdodana nelikaMoya oyiNgcwele, Ngcwelisa kithina inkonzo yakho, size kulenkonzo Baba wethu ukubonga isihawu sakho semihla ngemihla osimise phezu kwethu, nalokho obekungasifanele thina kodwa wena ukwenzile kwasifanela. Ekuthwaseni kwehlobo sacela kuwe ukuba usibusisele imbewu yethu, wena wasenzela wanezela ngemvula yakho, kwachuma, savuna, siyabonga nokuthi awusibalelanga izono zethu, kodwa uphumelelisile umsebenzi wethu, yiba nathi nanamuhla uma sibonga, sidumisa imisebenzi yakho. Amen.\r\nBaba wethu osezulwini, malingcweliswe igama lakho; umbuso wakho mawuze; intando yakho mayenziwe emhlabeni njengasezulwini; usiphe namuhla ukudla kwethu okwaneleyo; usithethelele amacala ethu njengokuba nathi sibathethelela abanamacala kithi; ungasingenisi ekulingweni kodwa usisindise kokubi; ngokuba umbuso ungowakho, namandla, nobukhosi, kuze kube phakade. AMEN\r\nIsifundo i-testamente elidala:\r\nIsifundo i-testamente Elisha:\r\nUmkhuleko omfushane wokucela isambulo sezwi:\r\nIgama lokuhlabelela:\r\nKuyosukuma iDikoni lethule izibongo zebandla kukho konke kokuvuniweyo, okuzuziweyo ngokuthengisa nokunye, libonge uNkulunkulu linikeze ithemba kubo bonke abazalwane nebandla nangesikhathi esizayo, konke okubongwayo kuyobekwa etafuleni uMalusi athandaze liguqile ibandla:\r\nNkulunkulu onesihawu esingenakuphela simi, sikhothama phambi kwakho, sibonga futhi ngalenkonzo ukuthi wena ongajabisi abeza kuwe becela kokwakho ngeqiniso. Sithokozela ukuthi uyakuzwa ukucela kwethu kwemihla ngemihla. Ngikhulekela abadala nabancane bethu ukuze bazi kusuka manje ukuthi wena unguNkulunkulu osizayo, kungekona ngokudla esikudlayo kuphela, nezwi lakho elisakhile saba yilenkonzo elindele isithembiso saphakade, khulisa abasha bethu bahambe ngalendlela bekholwa nguwe kuze kube nje nangesikhathi esizayo. Amen.\r\nIzaziso:\r\nIminikelo:\r\nIsibusiso:"}}]